+++
title = 'Open dag'
date = 2025-08-06T22:37:55+02:00
draft = false
menus = 'main'
+++

# Open Dag

Sinds 2012 is er ieder jaar open dag voor hackerspaces, eerst alleen in Nederlands en de laatste paar jaar ook internationaal. De open dag is altijd de laatste zaterdag van maart, voor 2025 zal dit 29 maart zijn.
Internationale Open Hackerspace Dag 2025

Zaterdag 29 maart houden diverse hackerspaces in Nederland een open huis.

Hackerspaces zijn locaties waar mensen met een technische, creatieve en nieuwsgierige mindset bijeenkomen. Ze komen daar om te werken aan projecten, elkaar te ontmoeten en te praten over onderwerpen die hen interesseren. Tijdens de open dag is het mogelijk om zelf te ontdekken wat hacken inhoudt en te zien wat er allemaal mogelijk is in een hackerspace. Tipje van de sluier? Iemands verbeeldingskracht is de meest beperkende factor!

Iedereen is welkom om een kijkje te komen nemen tijdens deze jaarlijks terugkerende open dag. Iedere hackerspace heeft zijn eigen programma, sommige hackerspaces blijven â€˜s avonds geopend. Per hackerspace zijn verschillende presentaties te zien van de individuele projecten die in die hackerspace worden uitgevoerd.

Enkele voorbeelden van activiteiten zijn:

  - Verschillende presentaties van de individuele projecten die in die hackerspace worden uitgevoerd.
  - Kennis opdoen over de juiste bescherming van je privacy en persoonsgegevens.
  - Leren ontwerpen met TinkerCad en Blender voor 3D-printers.
  - Leren ontwerpen voor lasersnijders met Inkscape.
  - Zelf 3D-printen, cnc-frezen, lasersnijden, breien of solderen.
  - Een introductie tot Linux, Arduino (C++) of Raspberry Pi.
  - Leren hoe kwetsbaar systemen zijn en wat daar aan gedaan kan worden.

Hackers vinden ethiek belangrijk, daarom wordt er binnen de hackerspaces gesproken over hoe hackers proberen de wereld te verbeteren door kritisch en fris naar de maatschappij, techniek en organisaties te kijken en kennis te delen. Daarnaast zijn hackerspaces plekken waar mensen komen die mooie, grappige en creatieve dingen maken. Een plek onder gelijkgestemde waar ze welkom zijn en waar zij een gemeenschappelijke ruimte, gereedschappen en informatie kunnen delen. Een plek die inspiratie geeft.

Aanmelden voor de open dag is bij de meeste spaces niet nodig. Het wordt wel op prijs gesteld als pers zich vooraf meldt en de privacy van de aanwezigen respecteert. De onderstaande Nederlandse hackerspaces doen mee, kijk voor meer informatie over het programma op hun eigen website:  

Lijst alfabetisch gesorteerd:

  - [ACKspace, Heerlen](https://ackspace.nl/w/index.php?title=Exhibition)
  - [AwesomeSpace, Hilversum](https://awesomespace.nl/evenementen/open-hackerspace-dag-2025/)
  - [Bitlair, Amersfoort](https://bitlair.nl/Events/2025-03-29_Open_Dag)
  - [Hack42, Arnhem](https://hack42.nl/blog/2025/02/de-eerste-open-dag-van-2025)
  - [Hackalot, Eindhoven](http://hackalot.nl/)
  - [Hackerspace Nijmegen, Nijmegen](https://hackerspacenijmegen.nl/Open_dag_2025)
  - [Nurdspace, Wageningen](https://nurdspace.nl/Main_Page)
  - [Pixelbar, Rotterdam](https://pixelbar.nl/2025/03/15/international-open-hackerspace-day-2025/)
  - [Randomdata, Utrecht](https://wiki.randomdata.nl/wiki/Opendag2025)
  - [Revspace, Den Haag](https://revspace.nl/OpenDag2025)
  - [Space Leiden, Leiden](https://spaceleiden.nl/open-dag/)
  - [TDvenlo, Venlo](https://tdvenlo.nl/)
  - [TechInc, Amsterdam](https://wiki.techinc.nl/International_Open_Hackerspace_Day_2025)
  - [TkkrLab, Enschede](https://www.tkkrlab.com/uncategorized/open-dag-29-maart-2025/)


