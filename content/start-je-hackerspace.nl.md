+++
title = "Start je hackerspace"
date = 2025-08-07T01:10:55+02:00
draft = false
menus = 'spaces'
+++

## Start je hackerspace

Je bent bij een [SHA](https://sha2017.org/), [MCH](http://mch2022.org/), [WHY](http://why2025.org/) of [CCC](http://events.ccc.de/) event geweest of een andere hackerspace en zo onder de indruk van wat je daar hebt gezien dat je meteen een eigen hackerspace wil starten. Heel mooi dat je zo enthousiast bent en een hackerspace wil starten, hieronder vind je een aantal praktische tips om dit te doen.

Zorg er eerst voor dat je een aantal mensen die dit ook willen om je verzameld. Dit zou je kunnen doen door bijvoorbeeld 2 wekelijks in een cafe of andere plek af te spreken.

Ondertussen verspreidt het woord dat je een hackerspace wil oprichten. Dit kun je doen via de bestaande kanalen van andere nederlandse hackerspaces en de website hackerspaces.nl. Maak een eigen website aan met een wiki en mailinglist zodat geïnteresseerden jullie kan volgen, start een irc kanaal, etc. Maak een A5 foldertje en verspreidt deze op plekken zoals fablab, technische scholen en universiteit, bibliotheek etc. Wees creatief in het verspreiden het goede nieuws.

Als je na een poosje rond de 10-15 mensen hebt ga dan met 3-5 mensen uit deze groep het bestuur vormen die de daadwerkelijke oprichting van de hackerspace wil gaan uitvoeren. Je zou de huidige bezoekers alvast een kleine donatie kunnen vragen zodat je later als je bv de eerste huur moet betalen al een potje hebt waaruit je kunt betalen. De meeste Nederlandse hackerspace zijn een stichting maar je zou ook een vereniging kunnen overwegen.

Kijk ook rond met je groepje bij andere hackerspaces, deze zijn altijd open voor mensen die willen komen kijken. Iedere space heeft zijn eigen ‘smaakje’ dus probeer er een aantal te bezoeken om een goede algemene indruk te krijgen. Kijk goed hoe ze het een en ander georganiseerd hebben, voor een aantal onderwerpen heeft iedere hackerspace zijn eigen oplossing gevonden. Er zijn ook een aantal dingen die in vrijwel iedere space aanwezig is zoals irc en Club-Mate. Blader door onze, met een verscheidenheid aan opties voor elke smaak en elk budget, die u online kunt kopen.

Tegen deze tijd word het ook tijd om een eigen ruimte te zoeken. Dit is ook het moment om iedereen die je kent en de mensen die interesse hebben actief te laten rondkijken naar een geschikte plek, hoe meer ogen hoe beter. Wees open en neem niet meteen aan dat iets niet beschikbaar is, vraag na of dit echt zo is. De meeste hackerspaces zijn gestart in anti-leegstand plekken of locaties in het kunstenaars circuit dus kijk ook naar deze plekken.

Als je eenmaal een ruimte hebt begint het echte werk maar dit is wellicht voor een volgende keer.

Succes met het starten van een hackerspace en mocht je vragen hebben kun je deze hier vragen of aan [dave@tkkrlab.nl](email:dave@tkkrlab.nl) of [@daveborghuis op twitter](https://twitter.com/@daveborghuis).

### Meer informatie :

 - [24C3 The Hacker Space Design Patterns Catalogue](https://events.ccc.de/congress/2007/Fahrplan/attachments/1003_Building%20a%20Hacker%20Space.pdf)
 - [Hackerspaces.org Documentatie](https://hackerspaces.org/wiki/Documentation)
 - [Adafruit ‘richtlijnen’](https://www.adafruit.com/blog/2012/11/12/how-to-start-a-hackerspace/)
 - [Hackerspace blue-print](https://hackerspace.design/)


