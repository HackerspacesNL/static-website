+++
title = "Veel gestelde vragen"
date = 2025-08-06T22:39:55+02:00
draft = false
menus = 'main'
+++

## Kunnen jullie [email | website | etc ] voor me hacken?

Om meerdere redenen: nee. Wat je wilt is mogelijk illegaal en ethisch-hackers zullen er dan niet aan meewerken. Daarnaast is deze website een overzicht van hackerspaces en -organisaties in Nederland, en biedt Hackerspaces.nl geen diensten aan. De meeste hackerspaces bieden ook zulke diensten niet aan; zij richten zich op hackers (mensen die creatief met techniek zijn), niet op mensen die hackers zoeken.

## Mijn indentiteit is gestolen, wat moet ik doen?

Belangrijkste is dat ze niet meer bij jouw online gegevens kunnen komen, dit kun je doen door al je wachtwoorden te wijzigen (gebruik meteen een password manager). Mochten ze dan nog steeds bij je gegevens komen zou het een optie kunnen zijn om je systeem opnieuw te installeren (maak wel eerst een backup van je gegevens).

Indien je aangifte wil doen lees dan [deze site van de overheid](https://www.rijksoverheid.nl/onderwerpen/identiteitsfraude/vraag-en-antwoord/wat-doe-ik-bij-mogelijke-identiteitsfraude). Voor praktische tips over je online veiligheid zie de [‘Fix je privacy’ site van Bits of Freedom](https://www.fixjeprivacy.nl/)

## Wat betekent ‘Hacker’?

Er bestaan veel [verschillende](https://nl.wikipedia.org/wiki/Hacker) [definities](http://culturedigitally.org/2016/07/keyword-hacker/), dus afhankelijk van wie je het vraagt, krijg je een ander antwoord.

Een van de oudste definities is afkomstig van de universiteit MIT, en luidt simpelweg: “iemand die vindingrijkheid gebruikt om een slim resultaat te bereiken”. Om iets een hack te noemen is het niet noodzakelijk dat een computer hier een onderdeel van is. Een hack of hacker heeft dus een brede positieve betekenis.

Een uitgebreidere definitie, die goed aansluit bij het soort hackwerk dat je bij hackerspaces tegenkomt:

> Hacken is op creatieve wijze meer doen met techniek dan de makers zelf hadden bedacht, het opzoeken
> van de grenzen van het mogelijke en het verkennen van de ethische en maatschappelijke consequenties
> van de ontdekte mogelijkheden.

Of simpeler:

> hacker — iemand die (kunstmatige) beperkingen omzeilt in technische systemen.

Helaas heeft door de media het woord ‘hacken’ een andere lading gekregen, namelijk inbreken in computersystemen. Deze mensen noemen wij crackers of gewoon criminelen, dat hierbij een computer gebruikt is maakt eigenlijk niet veel uit.

## Wat wordt er bedoeld met “white hat” en “black hat” hacking?

De witte of zwarte hoed verwijst naar de oude wildwest films, waar je aan de kleur van de hoed kunt zien of het een good guy (witte hoed) of bad guy (zwarte hoed) was.

## Wat is een White hat / ethical hacker?

Iemand die met goede bedoelingen beveiligingssystemen probeert te kraken. Die goede bedoelingen vind je terug in de manier waarop een ethisch hacker te werk gaat: zij probeert geen schade toe te brengen en zal de beheerder een berichtje sturen over wat er mis is. Vooral op het gebied van privacy werken whitehats vaak heel zorgvuldig: ze downloaden niet meer gegevens dan nodig om het lek aan te tonen en zullen gevonden persoonsgegevens niet publiceren.

Ook hackers die systemen aanvallen in opdracht van de eigenaar van het systeem, vallen onder white hat hackers.

Bedrijven die graag willen dat whitehats hun systemen testen, kunnen een [‘Responsible Disclosure‘-beleid](https://en.wikipedia.org/wiki/Responsible_disclosure) opstellen waarin ze beloven dat ze onder bepaalde voorwaarden geen aangifte zullen doen. Immers, zelfs hacken met goede bedoelingen kan (helaas) worden gezien als “computervredebreuk”.

Een Nederlandse hacker die anoniem een beveiligingsprobleem wil melden zou je bij de DIVD kunnen doen. Je kunt het ook proberen bij je lokale hackerspace.

## Ik wil hacker worden!

Heel mooi, er zijn vele tutorials op internet te vinden. Enkele voorbeelden hiervan zijn :

  - [Hoe word ik een hacker](http://www.catb.org/esr/faqs/hacker-howto.html) door Eric Steven Raymond
  - Doe een van de vele CTF uitdagingen
  - [Hack in de class](https://www.hackintheclass.nl/) voor basis scholieren
  - [OWASP](https://www.owasp.org/), hoe maak je een veilige website

Mocht je een hacker in het wild willen spreken kun je naar een hackerspace of een van de vele hackerevenementen.

## Wat zijn de verschillen tussen Makerspace / Hackerspace en FabLab

*FabLab* Het makkelijkste te herkennen zijn de FabLabs aan hun logo. Een FabLab heeft een minimale set van digitaal aanstuurbare tools die je daar kunt gebruiken. Deze tools worden gebruikt om een prototype te maken. Veel FabLabs zijn verbonden aan een Universiteit of Hogeschool. In Nederland zijn momenteel rond de 41 Fablabs

*Makerspace* is meestal een wat meer commerciële plek waar men diverse gereedschap en digitale tools kan gebruiken. De bekendste makerspace is in USA de Techschop, waar je voor een maandelijks bedrag gebruik mag maken van de vele tools die ze hebben.

*Hackerspaces* zijn meer op de community gericht, waarbij men het ook leuk vind om gave dingen te maken. Om dit mogelijk te maken word door de space of gemeenschappelijk de tools aangeschaft om dit mogelijk te maken.

Hierboven word een erg zwart/wit definitie gegeven, in de praktijk lopen deze begrippen en uitvoering van de betreffende FabLab / Makerspace / Hackerspace wat meer door elkaar. Mocht in de buurt van zowel een FabLab als een Hackerspace zijn bezoek ze dan allebij. Kortom ze kunnen dezelfde tools hebben (Lasercutter, 3D printer, vinyl snijder etc) maar het doel waarvoor deze machines daar staan zijn verschillen.

