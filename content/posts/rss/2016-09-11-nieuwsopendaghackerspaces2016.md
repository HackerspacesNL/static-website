---
title: Nieuws/OpenDagHackerspaces2016
date: 2016-09-11T22:05:47
categories:
  - Bitlair Nieuws
link: https://bitlair.nl/Nieuws/OpenDagHackerspaces2016
draft: False
---

<div class="mw-content-ltr mw-parser-output" dir="ltr" lang="en"><p><a class="mw-selflink selflink">Nieuws/OpenDagHackerspaces2016</a>
</p></div><div class="mw-content-ltr mw-parser-output" dir="ltr" lang="en"><p><br />
2016/03/16 - Op zaterdag 26 maart kan iedereen weer vrij binnenlopen in een hackerspace
Hackerspaces zijn locaties waar mensen met een technische creatieve instelling bijeenkomen om te werken aan projecten of om gezellig te keuvelen. Tijdens deze open dag is het mogelijk om te zien wat bijvoorbeeld hacken inhoudt en te zien wat er allemaal kan in een hackerspace.
</p><p>Enkele voorbeelden van activiteiten zijn:
</p>
<ul><li>Leren hoe websites, netwerken en andere computergestuurde systemen kwetsbaar kunnen zijn voor aanvallers en wat daaraan gedaan kan worden.</li>
<li>Het programmeren van elektronica en microcontrollers zoals de Arduino en de microcomputer Raspberry Pi. Hackers kunnen je laten zien hoe deze ingezet kunnen worden voor het bouwen van CNC–frezen, lasersnijders, 3D-printers, domotica, klokken, pick&amp;place machines en autonome robots.</li>
<li>Het gebruik van 3D–printers om bijvoorbeeld een kaakprothese te ontwikkelen, sleutels na te maken vanaf een foto of een kapot onderdeel van een huishoudelijk apparaat te vervangen.</li>
<li>Discussiëren over het gebruik van persoonsgegevens door bedrijven of de overheid en de invloeden hiervan op onze privacy en andere aspecten van de samenleving.</li>
<li>Ook zijn er per hackerspace verschillende presentaties te zien van de individuele projecten die in deze hackerspace worden uitgevoerd.</li></ul>
<p>Hackers vinden ethiek een belangrijk onderwerp, en onderscheiden zich van computercriminelen door een sterk gevoel voor ethisch handelen. Tijdens de open–hackerspaces–dag zal worden uitgelegd hoe hackers bijdragen aan een betere wereld door met een frisse blik naar de maatschappij, techniek en organisaties te kijken, en hoe zij hun kennis met de samenleving delen. Daarnaast zijn hackerspaces ook plekken waar mensen die gewoon mooie dingen maken welkom zijn en gemeenschappelijke ruimte, gereedschappen, gelijkgestemden en inspiratie kunnen vinden. In allerlei vormen: van figuurzagen en ambachtelijk smeden tot biohacking en moleculair koken.
</p><p>Iedereen is welkom om een kijkje te komen nemen tijdens de open dag. Vanaf 14:00 uur ‘s middags zijn de deuren geopend en om 17:00 is het dagprogramma afgelopen. Sommige hackerspaces blijven ‘s avonds geopend.
</p><p>Aanmelden is niet nodig, het wordt vaak wel op prijs gesteld als pers zich vooraf meldt. Bij sommige hackerspaces zal er gelegenheid zijn om ‘s avonds mee te eten, waarvoor aanmelding wel nodig is.
</p><p>Veel van de Nederlandse hackerspaces doen mee, kijk voor meer informatie over het programma op hun eigen website:
</p>
<ul><li>Amersfoort – Bitlair – <a class="external free" href="https://bitlair.nl/" rel="nofollow">https://bitlair.nl/</a> (Vanaf 14:00)</li>
<li>Almere – Sk1llz – <a class="external free" href="http://sk1llz.nl/" rel="nofollow">http://sk1llz.nl/</a></li>
<li>Den Haag – RevSpace – <a class="external free" href="https://revspace.nl/OpenDag2016" rel="nofollow">https://revspace.nl/OpenDag2016</a></li>
<li>Enschede – TkkrLab – <a class="external free" href="https://tkkrlab.nl/wiki/OpenDag_Hackerspaces_2016" rel="nofollow">https://tkkrlab.nl/wiki/OpenDag_Hackerspaces_2016</a></li>
<li>Leeuwarden – Frack –  <a class="external free" href="https://frack.nl/wiki/Opendag_hackerspaces_2016" rel="nofollow">https://frack.nl/wiki/Opendag_hackerspaces_2016</a></li>
<li>Utrecht – AwesomeSpace – <a class="external free" href="http://awesomespace.nl" rel="nofollow">http://awesomespace.nl</a></li>
<li>Wageningen – NURDspace – <a class="external free" href="https://nurdspace.nl/" rel="nofollow">https://nurdspace.nl/</a></li></ul></div>

[Read more](https://bitlair.nl/Nieuws/OpenDagHackerspaces2016)