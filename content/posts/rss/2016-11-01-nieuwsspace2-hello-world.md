---
title: Nieuws/Space2 Hello World
date: 2016-11-01T16:28:08
categories:
  - Bitlair Nieuws
link: https://bitlair.nl/Nieuws/Space2_Hello_World
draft: False
---

<div class="mw-content-ltr mw-parser-output" dir="ltr" lang="en"><p><a class="mw-selflink selflink">Nieuws/Space2 Hello World</a>
</p></div><div class="mw-content-ltr mw-parser-output" dir="ltr" lang="en"><p><br />
2016/11/01 - Bitlair heeft een nieuw pand aan de Ariane in de Calveenwijk in Amersfoort!
</p>
<figure class="mw-default-size"><a class="mw-file-description" href="https://bitlair.nl/File:IMG_20161029_104614.jpg"><img class="mw-file-element" height="224" src="https://bitlair.nl/images/thumb/1/1a/IMG_20161029_104614.jpg/300px-IMG_20161029_104614.jpg" width="300" /></a><figcaption></figcaption></figure>
<p>Een paar maanden geleden hebben Bitlair en DJO Amersfoort bekend gemaakt dat ze niet op hun huidige locatie konden blijven. Daarom zijn we op zoek gegaan naar een nieuw pand. We hebben hiervoor op verschillende manieren gezocht, en hebben via verschillende media om hulp gevraagd. Bedankt voor alle tips!
</p><p>Er is een locatie waarover we meerdere tips hebben gekregen. Deze ruimte in de wijk Calveen stak er met kop en schouders bovenuit. Naast dat alle straten hier thematische ruimtevaart namen hebben, zit hier een ruimte van ~150m2 op de 2e verdieping. Hier hebben we comfortabel de ruimte om te werken aan projecten en kunnen onze lasercutter en 3D printer makkelijk staan. Het biedt zelfs de mogelijkheid om sommige van onze activiteiten uit te breiden.
</p><p>Op dit moment zijn we nog bezig met het klussen op de nieuwe locatie, en het ziet er veelbelovend uit. We houden zodra alles op zijn plek staat natuurlijk een openingsfeest, maar tot die tijd ben je welkom om te komen kijken en mee te klussen. Houd hiervoor onze website en IRC-kanaal in de gaten. Hopelijk zien we u binnenkort bij het nieuwe Bitlair 2.0 op de tweede verdieping van de Ariane 24, in Amersfoort!
</p></div>

[Read more](https://bitlair.nl/Nieuws/Space2_Hello_World)